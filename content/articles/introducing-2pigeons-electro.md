---
title: "Introducing 2Pigeons [Electro]"
date: "2012-05-04T02:22:18.000Z"
categories:
  - "musica"
tags:
excerpt: ""
coverImage: "https://enricodeleo.s3.eu-south-1.amazonaws.com/images/l_cbe85887b719459796d9054862718055.jpg"
---

Appena tornato dal concerto de Il Teatro degli Orrori mi sono messo subito alla ricerca del gruppo che li ha preceduti riscaldando (e non poco!) il palco.

Partecipando ad un concerto alternative/rock credevo di trovare la classica band, magari locale, a precederli. E magari che bene o male suonasse rock. Niente di più sbagliato invece.

I **[2Pigeons](http://www.myspace.com/2twopigeons),** infatti, sono un duo composto da _**Chiara Castello**_ e _**Kole Laca**_ che mi hanno sorpreso con una bellissima **elettronica** davvero coinvolgente.

![](https://enricodeleo.s3.eu-south-1.amazonaws.com/uploads/2012/05/l_cbe85887b719459796d9054862718055-565x376.jpg" "l_cbe85887b719459796d9054862718055")

Purtroppo sul web non c'è molto su di loro, sebbene i 2Pigeons abbiano già avuto diversi riconoscimenti dalla critica ed abbiano anche vinto il **Demo Award 2009 su Radio Rai,** ma credo che basti il seguente brano per farvi capire di cosa parlo.

http://www.youtube.com/watch?v=clrj56uYbOI

I due fanno un uso smodato di **sonorità e loops anni 80'-90', ma con sapienza**. Trovo ci sia un mix vincente tra gusto retro, sperimentalismo e ricerca verso sentieri anche molto lontani dall'elettronica.

Vi consiglio di fare un giretto alla ricerca dei loro brani e magari di acquistare il disco.

Dal vivo **sono stati travolgenti** per cui penso che starò attento a non perdermi un prossimo eventuale concerto tutto loro.
