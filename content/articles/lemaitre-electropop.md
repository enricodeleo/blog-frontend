---
title: "Lemâitre [electro/pop]"
date: "2010-11-05T18:28:10.000Z"
categories:
  - "musica"
tags:
  - "electro"
  - "musica-2"
  - "novita"
  - "pop"
excerpt: ""
---

Ascolto un bel po' di generi musicali. Certo sarebbe banale e falso dire "ascolto tutti i generi", credo sia come dire nessuno, ma preparatevi perchè non so ancora con che genere mi verrete spuntar fuori la prossima volta :)

Mi limiterò a dire che **l'elettronica** è tra i generi che apprezzo di più in questo momento, **meglio se francese o del Nord Europa**.

Trovo che in questo genere si trovi quel sound che ti fa ballare se vuoi, ma che puoi anche ascoltare stando seduto a chiacchierare per alcuni pezzi. Insomma **un genere figo** :)

![](https://enricodeleo.s3.eu-south-1.amazonaws.com/uploads/2010/11/41160_120119154705840_110144622369960_136523_791686_n.jpg "41160_120119154705840_110144622369960_136523_791686_n")

Un mesetto o due addietro, girando per la rete, mi sono imbattuto in un duo che si fa chiamare **Lemâitre**. Il duo, che in un primo momento avevo creduto francese (ingannato anche dal nome), proviene da Oslo.

Lemâitre è un nuovissimo gruppo norvegese (nato proprio nel 2010) e creato da due ragazzi, amici d'infanzia sembra: **Ketil Jansen** e **Ulrik Denizou Lund**. Uno dei due ha un background indie/rock mentre l'altro elettronico. Non mi sbagliavo di molto pensando fossero francesi visto che **loro stessi riconoscono come loro prima influenza i Daft Punk**.

Vi sembrano poche come informazioni?

Si, è vero, ma sappiate che al momento è difficile trovare fonti o siti che ne parlino più approfonditamente. La loro home page non è neanche tra i risultati di Google e per trovare [**il loro orribile sito internet**](http://www.lemaitremusic.com/LEMAITRE.html)**,** fatto certamente con iWeb, ho dovuto cercare il canale ufficiale di YouTube che a sua volta collega alla pagina fan di Facebook che a sua volta riporta all'indirizzo del sito...

![](https://enricodeleo.s3.eu-south-1.amazonaws.com/uploads/2010/11/60867_125390594178696_110144622369960_163596_507755_n.jpg "60867_125390594178696_110144622369960_163596_507755_n")

Non credo sia necessario sapere più di tanto tutto sommato, visto che saranno le orecchie a giudicare.

C'è poco di cui parlare quindi, ma mi piacerebbe poter dire "io li conoscevo già" un giorno se mai diventassero famosi e pseudo tali.

Vi lascio ad alcuni loro pezzi. Così li conoscete ed al contempo **vi baccate un po' di musica gratis** :) Si, perchè basta cliccare sulla freccetta rivolta verso il basso che trovate sulla destra di ognuno di questi player per poter scaricare l'mp3 del pezzo.

  [Nishio](http://soundcloud.com/serious-url/lemaitre-nishio) by [Lemâitre](http://soundcloud.com/serious-url)

  [The Friendly Sound](http://soundcloud.com/serious-url/lem-aitre-the-friendly-sound) by [Lemâitre](http://soundcloud.com/serious-url)

  [Primeval Atom](http://soundcloud.com/serious-url/lem-aitre-primeval-atom) by [Lemâitre](http://soundcloud.com/serious-url)

  [Come Again](http://soundcloud.com/serious-url/lemaitre-come-again) by [Lemâitre](http://soundcloud.com/serious-url)

  [Lemaitre - Blue Shift](http://soundcloud.com/isaidahip/lemaitre-blue-shift) by [isaidahip](http://soundcloud.com/isaidahip)
