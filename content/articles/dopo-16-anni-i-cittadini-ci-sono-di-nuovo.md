---
title: "Dopo 16 anni i cittadini ci sono di nuovo"
date: "2011-06-14T08:12:26.000Z"
categories:
  - "flusso"
tags:
  - "acqua"
  - "aggiornamenti"
  - "andamento"
  - "diritto"
  - "nucleare"
  - "percentuali"
  - "referendum-2011"
  - "voto"
description: ""
---

Il **referendum 2011** è passato, assegnando la vittoria per il **SI** a tutti e quattro i quesiti. [Come ho già detto](http://blog.enricodeleo.com/un-paese-che-si-risveglia/),  questo referendum è servito, oltre che per aggiustare il tiro su delle scelte prese dal governo secondo me errate, ed a risvegliare un senso civico che sembrava essere andato perduto.

Mi trovo d'accordo con l'amico **Rudy Bandiera** che considera questa esperienza come propedeutica alla creazione di **[anticorpi della democrazia](http://www.rudybandiera.com/12-13-giugno-referendum-si-0614.html).**

![](https://enricodeleo.s3.eu-south-1.amazonaws.com/uploads/2011/06/img_606X341_1303-italia-referendum-565x317.jpg "img_606X341_1303-italia-referendum")

**La democrazia dunque ha vinto.** Non è stata una questione di squadra o di parte politica. Molti uomini di governo o sostenitori dello stesso sono andati a votare, nonostante l'esempio del premier e gli appelli di svariati gruppi a non ritirare questa o quella scheda. Io per primo che uomo di sinistra non lo sono stato mai ho sostenuto con forza i 4 si, perchè non c'è bandiera nel **non desiderare le scorie sotto il culo tuo e delle generazioni a venire** o l'**obbligo a vendere la gestione di un bene primario come l'acqua** (se vi sono sprechi che gli amministratori facciano il loro dovere invece di lavarsene le mani), o nel **desiderio di vedere un imputato di reati penali presentarsi ogni tanto in tribunale** (un conto è essere garantisti, un conto è regalare immunità).

Dopo 16 anni sembrava che l'istituto referendario stesse per diventare un inutile retaggio del passato, e sono contento che dopo tutti questi anni abbiamo detto che noi **un modo per dire la nostra lo vogliamo**.
