---
title: "Rare Exports Inc."
date: "2011-03-01T12:23:51.000Z"
categories:
  - "film"
tags:
  - "cortometraggio"
  - "exports"
  - "father-christmas"
  - "finlandia"
  - "natale"
  - "rare"
description: ""
---

Tre abilissimi cacciatori battono le remote lande della **Lapponia** alla ricerca della creatura selvatica più ambita e pericolosa. **La loro presenza incute timore in ogni essere vivente**, ma la loro preda è una sola. Un rarissimo esemplare che riesce a vivere centinaia di anni ed in possesso di una forza spropositata. Insomma una creatura ferocissima **capace di fare a brandelli un orso adulto** e che può correre chilometri anche dopo essere colpito...

![](https://enricodeleo.s3.eu-south-1.amazonaws.com/uploads/2011/03/photo-Rare-Exports-Inc-2003-1-565x423.jpg "Rare Exports Inc.")

**Chi è la creatura?**

**Sarei una brutta persona a dirtelo**. Ti consiglio di guardare **Rare Exports Inc**., un fantastico cortometraggio Finlandese del 2003, girato da _Jalmari Helander_ e che non potrà non rimanerti impresso.

L'abilità del regista fa si che gli appena 10 minuti della durata di questo corto siano sufficienti a trasmetterti le sensazioni di una pellicola del "genere maggiore" (ammesso che il corto sia un genere minore, cosa che a mio avviso non è).

Finita la visione, lasciati qualche minuto per riflettere e passa a **Rare Exports Inc. 2**, uscito nel 2005 per dare un seguito/approfondimento al primo Rare Exports. Ma stai attento: **_è un manuale d'uso_** particolarmente importante, e **diffuso solo agli addetti ai lavori**.
