---
title: "La Wind e gli eventi Fringe"
date: "2011-11-16T11:36:51.000Z"
categories:
  - "flusso"
tags:
  - "cellulare"
  - "eventi"
  - "fringe"
  - "infostrada"
  - "paranormale"
  - "spazio-tempo"
  - "wind"
excerpt: "Fenomeni paranormali avvengono sulle linee wind mobili. E' a rischio l'integrità del nostro tessuto spazio-temporale? Gli eventi fringe esistono davvero?"
---

Se sei possessore di una scheda mobile **Wind** a quanto pare puoi vivere _**esperienze extra dimensionali**_.

Io ad esempio ho assistito in prima persona a svariati fenomeni _**Fringe.**_

Chiami la tua ragazza e ti risponde un certo Carmelo? Sei convinto che ti stia chiamando tua nonna ed invece è Jonathan, un body builder semi-professionista?

Puoi stare tranquillo, le donne della tua vita non stanno intrattenendo rapporti fedifraghi con degli uomini non meglio specificati (_o almeno spero per te che non sia così!_)

![](https://enricodeleo.s3.eu-south-1.amazonaws.com/uploads/2011/11/fringe.png "fringe")

## La mia teoria

**Dopo accurate ricerche durate tra i 30 ed i 45 secondi**, posso dire cosa succede quando si presentano questi fenomeni:

\- Chiami tua sorella o lei chiama te

\- La chiamata viene inoltrata alle centrali Wind, notoriamente gestite da degli esemplari rarissimi di lamantini albini

\- Si crea una **microfrattura nel tessuto spazio-temporale** lungo le linee telefoniche

\- Il numero che hai chiamato/ti sta chiamando viene quindi connesso con **il sistema di un universo parallelo** nel quale è stato assegnato ad un'altra persona.

\[caption id="attachment\_475" align="aligncenter" width="355" caption="due responsabili delle centrali durante una pausa caffè"\]![](https://enricodeleo.s3.eu-south-1.amazonaws.com/uploads/2011/11/lamantino.jpg" "lamantino")\[/caption\]

 

## Feedback

E' mai capitato a qualcun altro oppure sono l'unico ad avere la fortuna di aver provato questa esperienza (più volte in diverse fasce orarie e con diversi contatti)?
