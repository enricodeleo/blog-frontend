---
title: "Proud to be: una serie di wallpapers e forse…"
date: "2010-11-04T17:00:48.000Z"
categories:
  - "design"
tags:
  - "grafica"
  - "lysergic"
  - "nerd"
  - "proud-to-be"
  - "sfondo"
  - "wallpaper"
description: ""
---

In questi giorni i pensieri mi prevaricano. Si tratta di cose più o meno personali e molto noise per cui tralasciamo.

Vi Basti sapere però che (forse) per questo motivo soffro di **un'insonnia esagerata**. Qualcosa di sconcertante, del tipo che riesco ad accumulare 3, massimo 4, ore di sonno.

Se questo da un lato è un rompimento di ... **tremendamente fastidioso**, dall'altro mi da tempo per pensare, troppo tempo, e questo non va bene.

Direte voi "_e non ti puoi sforzare a dormire?_". Beh, non è proprio così semplice. Arrivato a questo punto richiederebbe farmaci (che detesto salvo estreme necessità), e poi **è molto più figo rimanere davanti al pc** **a** cazzeggiare **sperimentare**. Non è figo manco per il c, dite? Forse avete ragione. Una volta una ragazza mi disse "_tu sei uno sfigato nel corpo di un non-sfigato_". **Chissà se poi se l'è fatta quella visita oculistica**...

Ad ogni modo, visto che abbiamo scoperto che sono nerd nel corpo e nello spirito, ieri per passarmi il tempo ho fatto 'sto personaggetto un po' nerdy, che con una fortissima dose di narcotici fantasia dovrebbe assomigliarmi.

[![](https://enricodeleo.s3.eu-south-1.amazonaws.com/uploads/2010/11/nerd.jpg "nerd")](https://enricodeleo.s3.eu-south-1.amazonaws.com/uploads/2010/11/nerd.jpg")

La notte era ancora giovane, così ho sviluppato un po' la cosa e ne ho ottenuto un wallpaper che mi è sembrato davvero carino (me la canto e me la suono). Ovviamente l'ho firmato [**Lysergic**](http://www.lysergicstudio.com), che da sempre quel tocco di professionalità/creatività, no?

"_E tutto sto discorso per uno sfondo di m?_" Si, perchè ho pensato di farne una serie. Cioè di **prendere ogni volta una categoria sociale e farne un personaggio ed uno sfondo**. Così, per accontentare tutti.

La serie la chiamo **_Proud to be_** per il momento, e poi si vedrà.

Ora: visto che **l'idea è veramente figa**, e non ditemi di no (ok, ditemelo se volete, ma con delicatezza :)), se c'è qualcuno che mi sponsorizza ci farei anche le t-shirts, felpe, cappellini, piumoni, cuscini, pupazzetti... anche la 207 edizione speciale.

Mentre pensate alla convenienza di questo investimento vi lascio allo sfondo che tanto questo è aggratis :)

Clicca sull'immagine per il download.

[![](https://enricodeleo.s3.eu-south-1.amazonaws.com/images/proud_to_be__nerd_by_lysergicstudio-d3256c9.jpg "proud to be: NERD")](http://fav.me/d3256c9)

[Ho caricato lo sfondo sul mio profilo di DeviantArt](http://fav.me/d3256c9), per scaricarlo basta cliccare sulla destra su **Download Image**.
