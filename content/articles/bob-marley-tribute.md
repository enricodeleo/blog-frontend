---
title: "Bob Marley Tribute"
date: "2011-05-11T10:50:12.000Z"
categories:
  - "flusso"
  - "musica"
tags:
  - "anniversario"
  - "bob-marley"
  - "memoria"
  - "musica-2"
  - "reggae"
  - "tributo"
excerpt: "11 Maggio 2011 In memoria del trentennale dalla morte di Bob Nesta Marley."
---

Oggi vorrei spendere un paio righe in memoria del trentennale dalla morte di **Robert Nesta Marley.**

L'11 Maggio 1981, infatti, si spegneva prematuramente uno dei più grandi artisti di tutti i tempi. Decisamente l'icona indiscussa della musica _reggae_ per come la conosciamo.

Fu Bob infatti a **reinventare quella che era la reggae dei primi tempi**, trasformandola in culto, **creando una fusione con la religione rastafariana e stringendo un forte legame tra i testi ed i temi sociali**, in particolar modo riguardanti la situazione Giamaicana dell'epoca ma spaziando verso i temi generali dei diritti civili eguali per tutti. Non tutti sanno, infatti che prima dell'avvento di Bob Marley il reggae era ritmicamente diverso e sostenuto principalmente da skinhead e rudboy.

![](https://enricodeleo.s3.eu-south-1.amazonaws.com/uploads/2011/05/Bob_Marley_by_aidan8500-565x434.jpg "Bob Marley Portrait")

Rolling Stone lo ha posizionato al 19° posto tra i 100 migliori cantanti ed annovera **9 dei suoi brani tra la lista delle 500 migliori canzoni** di sempre.

Bob Marley è addirittura considerato dal suo popolo una guida spirituale, tanto che ogni 6 febbraio in Giamaica viene celebrata una festa nazionale in suo onore.

Certo spiace ricordare che la morte è avvenuta a causa di un cancro che sarebbe stato curabile se Bob avesse accettato un'amputazione (il rastafarianesimo impone di preservare l'integrità del corpo umano). Ad ogni modo è innegabile, che si sia estimatori o meno di questo artista, che Bob Marley ha segnato un'epoca così come la nostra cultura, **lasciando indelebile il ricordo di sè**.

Chiudo con una delle sue migliori tracce vocali, Redemption Song. R.I.P.

[![Redemption Song](https://img.youtube.com/vi/kOFu6b3w6c0/0.jpg)](https://www.youtube.com/watch?v=kOFu6b3w6c0)

## Special

Il bravissimo Francesco Zappalà ([Zaplanet](http://soundcloud.com/zaplanet)) ha pubblicato un suo omaggio con **download gratuito** su SoundCloud. Grazie Francesco.

[Bob Marley-Kaya-30 Bob Marley tribute-zapparmx](http://soundcloud.com/zaplanet/bob-marley-kaya-30-bob-marley-tribute-zapparmx) by [zaplanet](http://soundcloud.com/zaplanet)
