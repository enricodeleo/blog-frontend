---
title: "Tutti pronti a saltare sulla barca del vincitore (il popolo)"
date: "2011-06-13T12:45:34.000Z"
categories:
  - "flusso"
tags:
  - "acqua"
  - "aggiornamenti"
  - "andamento"
  - "diritto"
  - "nucleare"
  - "percentuali"
  - "referendum-2011"
  - "voto"
excerpt: "Ultime battute sul referendum 2011 a pochi minuti dalla chiusura dei seggi. In attesa dei risultati finali il popolo si fa sentire, il governo cerca di recuperare."
---

In queste ore più o meno tutti gli esponenti del governo si stanno prodigando **a rivalutare questo referendum**. Tutti pronti a recuperare nei confronti dei cittadini, tutti che corrono a dire "l'avevo detto", "sono d'accordo" e via dicendo.

![](https://enricodeleo.s3.eu-south-1.amazonaws.com/uploads/2011/06/referendum-20111-565x317.jpg "referendum-20111")

Se Berlusconi si era prodigato a dare l'esempio dell'astensione, adesso **dichiara l'addio al nucleare in favore delle rinnovabili**. La Santanchè addirittura dice che il risultato del referendum è "_in linea con il governo_", visto che il governo "aveva già abrogato questa legge" (**quando sappiamo tutti che aveva soltanto rimandato per far passare il dopo-Fukushima**). Il popolo va ascoltato, dicono. Direi **belle parole a giochi quasi fatti**. Le avessi sentite qualche giorno fa magari avrebbero **puzzato meno di sterco**...

Maroni poi ha dato un bell'esempio, dichiarando il quorum raggiunto. E via con le polemiche che lo additano di gravi ingerenze, magari spinte dalla speranza che i più pigri demordano confortati dal fatto che ormai il risultato è raggiunto. Che sia vero o no (dell'ingerenza intendo), speriamo che il quorum ci sia davvero. Lo scopriremo tra pochissimo ormai...
