---
title: "Su Verticalismi  sarà nuovamente 24hic"
date: "2011-10-26T13:14:58.000Z"
categories:
  - "fumetti"
tags:
  - "24-hour-italy-comics"
  - "24hic"
  - "david-messina"
  - "evento-web"
  - "marvel"
  - "sara-pichelli"
  - "spiderman"
  - "uomo-ragno"
  - "verticalismi"
excerpt: ""
---

Anche quest'anno Mirko Oliveri ci ha fatto un bel regalo riproponendo [Verticalismi](http://www.verticalismi.it) l'idea che già l'anno scorso ci aveva riempito di soddisfazioni: la **24hic online**!

Come era già stato nel 2010 la giornata (per esteso _24 hour italy comics_) è patrocinata da professionisti del fumetto. Parlo al plurale perchè quest'anno **avremo ben due ospiti**.

**Sara Pichelli** (Ultimate Comics Spider-Man; Marvel Divas, Runaways) e **David Messina** (Star Trek, Angel, True Blood, Godzilla) saranno coloro i quali accompagneranno i partecipanti nelle 24 ore dell'evento, e **realizzeranno loro stessi un verticalismo inedito**.

Immaginate dunque quando ho dovuto realizzare i web flyer dell'evento e mi sono trovato a poter scegliere tra un nutrito numero di personaggi come, per dirne uno **puramente _a caso_**, **l'uomo ragno**...

![](https://enricodeleo.s3.eu-south-1.amazonaws.com/uploads/2011/10/cover2-651x1024.jpg "cover2")

Chiaramente per questa versione del flyer, dedicata a Sara Pichelli, mi sono limitato a godermi il disegno così com'è visto che era già pensato per una copertina.

Per il flyer di **David Messina** invece (che **ringrazio a nome di tutto il popolo che ama le tette)** mi si è presentata la possibilità di fare un piccolo montaggio di un suo personaggio rendendolo in **stile Grand Theft Auto**. Il disegno di David era perfetto, sembrava proprio pensato per lo scopo, tanto che ne ho fatto anche [il wallpaper ufficiale dell'evento](http://fav.me/d4bqb7u).

![](https://enricodeleo.s3.eu-south-1.amazonaws.com/uploads/2011/10/cover-651x1024.jpg "cover")

La giornata sarà il 12 Novembre e la partecipazione è aperta a tutti. Basta essere registrati a Verticalismi e [commentare questo post](http://www.verticalismi.it/12-novembre-24hic-online-feat-pichelli-e-messina/). Io preparerò anche una nuova soluzione per il confronto live tra tutti coloro che parteciperanno, per cui garantisco un'esperienza davvero coinvolgente!
