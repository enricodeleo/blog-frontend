---
title: "No al Nucleare [si sulla scheda]: il punto di vista di un italiano medio"
date: "2011-06-10T21:28:01.000Z"
categories: 
  - "flusso"
tags: 
  - "centrali"
  - "elettricita"
  - "giugno"
  - "nucleare"
  - "plutonio"
  - "referendum"
  - "scorie"
  - "uranio"
excerpt: "Ragionamento libero sull'opportunità del nucleare prendendo spunto da varie fonti. Fatto da un italiano medio per italiani medi."
---

A poco tempo dall'inizio del referendum volevo condividere il ragionamento riguardo il no al nucleare (**che sulla scheda dovrà essere espresso con un SI**) da parte di un italiano medio, come tanti, io. :)

Mi è capitato di affrontare questo argomento con amici e conoscenti e devo ammettere che si tratta di un terreno più scivoloso di quanto pensassi.

Visto che **dire no al nucleare** per molti non è la cosa più naturale del mondo (come pensavo io) ho fatto un passo indietro e cercato un po' su internet informazioni sull'argomento in questione per capire da che parte stare.

_\- piccolo inciso 1 - Ho la sensazione che la maggior parte degli italiani non ha neanche pensato di informarsi o non ha la possibilità/istruzione necessaria a comprendere._

Ma andiamo per gradi:

## RE­FE­REN­DUM ENER­GIA NUCLEARE

Al referendum il quesito in questione sarà il numero 3, presentato sulla scheda grigia. Che suono così:

_“Vo­lete voi che sia abro­gato il decreto-legge 25 giu­gno 2008, n. 112, con­ver­tito con mo­di­fi­ca­zioni, dalla legge 6 ago­sto 2008, n. 133, nel te­sto ri­sul­tante per ef­fetto di mo­di­fi­ca­zioni ed in­te­gra­zioni suc­ces­sive, re­cante Di­spo­si­zioni ur­genti per lo svi­luppo eco­no­mico, la sem­pli­fi­ca­zione, la com­pe­ti­ti­vità, la sta­bi­liz­za­zione della fi­nanza pub­blica e la pe­re­qua­zione tri­bu­ta­ria, li­mi­ta­ta­mente alle se­guenti parti: art. 7, comma 1, let­tera d: rea­liz­za­zione nel ter­ri­to­rio na­zio­nale di im­pianti di pro­du­zione di ener­gia nucleare?”._

Avete capito? Io all'inizio no, per cui ecco che vi propongo la mia versione in italiano corrente:

_"Volete annullare la porzione di legge che prevede la costruzioni di centrali nucleari?"_

Tutto il resto è solo il riferimento alla legge, che per altro è risultato di un decreto legge che inizia con _disposizioni urgenti_, il che nel campo del nucleare mi fa un po' ridere (nel seguito capirete perchè).

_\- piccolo inciso 2 - il quesito sul legittimo impedimento ti fa capire come funziona la politica. La decisione di costruire centrali nucleari si infila in un testo enorme e pieno di argomenti diversi, quello sull'impedimento si mette in "di­spo­si­zioni in ma­te­ria di im­pe­di­mento a com­pa­rire in udienza". E non aggiungo altro su questo._

## Sicurezza

Mi sento buono. Voglio dare ragione a che è per il si al nucleare e dare per scontato che l'Italia sia in grado di trovare siti opportuni, il consenso delle popolazioni della zona, appaltatori onesti, ingegneri eccelsi, che tutto venga costruito a regola d'arte (non come i vari ospedali che si sbriciolano o ponti che si incrinano dopo 3-4 anni). E' un ragionamento per assurdo, ma mi serve per affrontare il resto dell'argomento, che altrimenti cadrebbe subito.

![](https://enricodeleo.s3.eu-south-1.amazonaws.com/uploads/2011/06/r742108_6080651-565x424.jpg" "nucleare simpson")

## Inquinamento

Ecco il capitolo più ambiguo. La domanda che mi sono posto è: "una centrale nucleare inquina si o no?" Mi sono fatto questa domanda semplicemente perchè le informazioni a riguardo sono diametralmente opposte.

La risposta è si. Chi è a favore del nucleare fa leva sul fatto che i reattori non producano CO2 (come le fonti di energia basate sui carburanti fossili), dimenticando che l'inquinamento da anidride carbonica (CO2 per l'appunto) non è l'unica fonte di inquinamento. Nella fattispecie una centrale nucleare media produce:

- Rifiuti industriali: **1000 milioni di m3**
- Rifiuti industriali tossici: **10 milioni di m3**
- Rifiuti radioattivi (totale): **40 mila m3**
- Rifiuti radioattivi ad alta attività: **4 mila m3**

Avete anche lontanamente idea di quanto siano **mille milioni di metri cubi**? Io per nulla, e per questo _mi sembrano un po' tanti_.

Se poi riflettiamo sulle singole voci possiamo ad esempio dire che i **rifiuti radioattivi ad alta attività** richiedono uno **stoccaggio geologico,** il che vuol dire a sua volta **altri rifiuti dovuti alla perforazione della crosta terrestre per sotterrare questa m... massa enorme.**

## Quanto costa

Il costo del reattore europeo di III Generazione viene valutato attualmente, nei paesi occidentali, **da 4 a 4,5 miliardi di euro**.

Inoltre **lo smaltimento di ogni componente di scarto costa centinaia di volte il suo peso.** Per altro il termine smaltimento è improprio visto che in realtà **questi rifiuti non vengono smaltiti ma letteralmente nascosti sotto il tappeto** **demandando il problema a generazioni future**.

## In quanto si costruisce

Gli attuali reattori di III Generazione hanno un tempo di costruzione di circa 50 mesi (in Europa, **non in un paese dove ci vogliono decadi per una strada**). Consideriamo inoltre che le autorizzazioni hanno un iter lunghissimo.

## Conclusione (?)

No, perchè ci sono altri mille aspetti da considerare, ed esperti (non di parte) da consultare. Ma questa per il momento mi sembra già abbastanza carne al fuoco. **A voi la parola**.
