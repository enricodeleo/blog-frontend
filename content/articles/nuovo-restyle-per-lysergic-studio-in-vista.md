---
title: "Nuovo restyle per Lysergic Studio in vista"
date: "2010-11-06T00:12:32.000Z"
categories:
  - "flusso"
tags:
  - "grafica"
  - "lysergic"
  - "restyle"
  - "sito-web"
excerpt: ""
---

Qualcuno di voi sa già (o avrà notato vedendo la scritta Lysergic campeggiare in alto su questo blog) che mi sono inventato questo nome per firmare siti, flayer e quant'altro io produca nel mondo web/grafico.

Chissà se anche i miei lettori su **[Erriko.it](http://www.erriko.it)** hanno capito questa cosa...

Comunque sia, **si dà il caso che da circa un anno abbia aperto il sito [lysergicstudio.com](http://www.lysergicstudio.com)** proprio per pubblicizzare questa attività (a dire il vero mi contattano di più come Enrico Deleo che come Lysergic Studio). Da circa un anno quindi il sito è più o meno lo stesso e si presenta così:

![](https://enricodeleo.s3.eu-south-1.amazonaws.com/uploads/2010/11/webdesignfactory-1024x942.png "lysergic studio webdesignfactory")

Ora, non che questa grafica non mi piaccia più, ma più che altro mi ha stancato ed i miei gusti sono cambiati. Sono ancora combattuto perchè so che ci vorrà un bel po' di lavoro per rifarlo. In questo mi ero dato ad alcune "finezze" come un sistema di gestione dinamica dei meta tags, url rewrite, redirect automatico alla pagina inglese o italiana in base alla lingua del browser utilizzato ed altri paroloni simili, per cui...

Il fatto è che **vorrei innanzitutto decidermi per un logo**. Ad ogni sito metto una cazzata diversa: a volte una pillola, avolte il barattolo di medicinali, a volte un calderone magico, insomma mi devo decidere e devo perderci un po' di tempo, così come faccio quando realizzo un logo per altri (ma si sa che il calzolaio ha le scarpe rotte).

L'idea di base però (sia per il logo che per la grafica generale) è un **restyle completo, per ottenere** **qualcosa di estremamente semplice e lineare**. Tutto sul bianco, magari con gli elementi colorati pastello invece. Deve uscire una cosa **davvero minimal**.

Ok, chiudo altrimenti domani, ehm, tra 4 ore non riesco a [svegliarmi per la partenza per Venezia](http://blog.enricodeleo.com/biennale-di-venezia-sto-arrivando/).

Quando torno, tra un lavoro ed un altro, tra studio e l'impegno con Erriko.it e [Verticalismi](http://www.verticalismi.it), e sempre se non trovo per la strada altre cose da fare mi ci metto. Chi segue il blog e twitter sarà aggiornato in tempo reale ;)
