---
title: "Vue.js è il framework front-end più hot del momento"
date: "2020-01-26T13:09:09.000Z"
categories:
  - "dev"
tags:
  - "angular"
  - "es6"
  - "frontend"
  - "javascript"
  - "react"
  - "vue"
excerpt: ""
coverImage: "https://enricodeleo.s3.eu-south-1.amazonaws.com/images/pov-thumb.jpg"
---

_In questo post vorrei parlare delle caratteristiche che mi hanno fatto innamorare di Vue.js e che a mio avviso sono alla base dell'incredibile tasso di crescita di questo framework su GitHub e non solo._

_Questo non significa che strumenti c_ome _React ed Angular (2+) non siano a mio avviso validi, ma semplicemente che t_rovo che Vue.js _sia la soluzione più bilanciata per iniziare un nuovo progetto._

La scelta di un framework o di una libreria per lo sviluppo di un nuovo progetto (ad esempio una web app) non è solo una scelta personale.

**L'adozione di una libreria piuttosto che di un'altra potrebbe avvantaggiare o svantaggiare nel prosieguo dello sviluppo** ed incidere nei tempi, costi di manutenzione così come le performances dell'applicazione stessa nel tempo man mano che il progetto cresce.

Da professionista del settore ho lavorato con tutti i maggiori framework frontend in circolazione (Angularjs, Angular, React, Vue.js, Ember), eppure **sono finito per prediligere Vue su tutti**.

Per non ridurre l'argomento del post ad una narrazione da fanboy, vorrei affrontare qui punto per punto le caratteristiche che ho trovato più interessanti e che motivano questa mia predilezione.

## Popolarità ?️

Osservando i trend di crescita in termini di star su GitHub notiamo una **ascesa vertiginosa** del gradimento verso "il nuovo arrivato" rispetto ai più longevi Angular e React.

**Vue ha addirittura superato React** alla fine del 2018.

![Trend di crescita di Vue.js su GitHub](https://enricodeleo.s3.eu-south-1.amazonaws.com/images/image.png)

## Caratteristiche

### Flessibilità

Forse la cosa che apprezzo di più: Vue è pensato per essere adottabile _progressivamente_. Questo significa che posso decidere di volta in volta se utilizzarlo come una semplice libreria per arricchire una sola porzione di una pagina web, con un footprint bassissimo (= peso aggiuntivo dovuto all'introduzione della libreria) oppure come un framework completo e dotato di strumenti robusti.

Vue infatti è suddiviso in moduli perfettamente progettati ed oliati per lavorare fra loro, ma **completamente opzionali**. Questo mo consente di selezionare solo ciò di cui ho realmente bisogno e non appesantire la struttura dell'applicazione con moduli inutilizzati.

### Stabilità

Vue.js è un **framework stabile**. Con questo non intendo dire che non crasha, ma che la sua sintassi è fatta per rimanere stabile nel tempo.

Se hai sviluppato software che abbia una certa importanza business (o se hai intenzione di farlo) converrai con me che **è fondamentale poter contare su uno strumento che, se aggiornato nel tempo, non richiede la riscrittura delle funzionalità sviluppate** ad ogni aggiornamento delle dipendenze (chi ha detto Angular?).

Ti basti pensare che al rilascio della versione 2 del framework [il 90% delle api sono rimaste invariate](https://vuejs.org/v2/guide/migration.html), garantendo un processo di migrazione quasi totalmente indolore.

In contesti business questo significa **meno costi e tempi più brevi nella manutenzione dell'applicazione**.

### Developer Experience

Si parla sempre di User Experience, ma chi pensa a noi sviluppatori? Ecco, Vue.js lo fa.

Gli sviluppatori come me amano Vue.js non solo per la sua tecnologia, ma anche perché è **disegnato per rendere la nostra vita più semplice possibile**.

Oltre a strumenti comodi come la CLI o l'[estensione DevTools](https://chrome.google.com/webstore/detail/vuejs-devtools/nhdogjmejiglipccpnnnanhbledajbpd) di una efficacia e semplicità d'uso disarmanti, possiamo contare su una documentazione ufficiale completa e veramente ben fatta.

La struttura stessa del framework consente una curva di apprendimento davvero molto bassa e perfetta anche per i newbie che si approcciano per la prima volta allo sviluppo di una applicazione.

## Curioso di iniziare ad utilizzare Vue.js? ?

Il web è pieno di tutorial e documentazione in merito (specialmente in inglese e cinese). Nonostante questo ho voluto creare un piccolo **testo interamente in italiano che possa aiutare a muovere i primi passi.**

Il testo illustra i principi del framework da un punto di vista operativo, accompagnando ogni elemento con esempi pratici e mini-progetti.

Il libro è **[disponibile su Amazon in versione Kindle](https://amzn.to/30T952A)** oppure [**in versione cartacea**](https://amzn.to/3839ulN).

## Dubbi/Opinioni?

Parliamone nei commenti o contattami [sulla mia pagina Facebook](https://www.facebook.com/therealenricodeleo).
