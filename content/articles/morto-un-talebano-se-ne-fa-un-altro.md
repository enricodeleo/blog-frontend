---
title: "Morto un talebano se ne fa un altro"
date: "2011-05-18T09:52:40.000Z"
categories:
  - "flusso"
tags:
  - "al-qaeda"
  - "capo"
  - "cospirazione"
  - "news"
  - "notizie"
  - "terrorismo"
description: "Scoperto il nuovo capo di Al Qaeda. Chi è, e qual'è il vero motivo della pubblicazione immediata della sua identità."
---

Non voglio entrare nel merito dell'**uccisione di Bin Laden**, perchè riguardo quello c'è poco da dire: dieci anni, due guerre, tre mandati presidenziali USA, tutta la macchina bellica e (possiamo dare per scontato) il fior fior dell'intelligence a stelle e strisce e non solo impiegata nella ricerca di quest'uomo e poi lo trovano dove doveva essere, raccontandoci l'accaduto per "ricostruzioni".

Ok, ora pensate che sono un fanatico-cospirazionista,  nemico della democrazia e dell'occidente, bolscevico **e pure brutto**. Chi ha seguito la faccenda, ad ogni modo, sa che non le ho sparate tanto grosse. - Per inciso - alcuni **hanno pure giustificato l'apparentemente miracoloso ritrovamento come un regalo di Giovanni Paolo II** in occasione della sua beatificazione. E si, **un po' di sana vendetta divina in stile vecchio testamento 1.0 beta** ci stava...

Ma su questo stendiamo veli su veli...

## And the winner is...

\[caption id="attachment\_379" align="aligncenter" width="475" caption="per la categoria jihadisti emergenti: ladies and gentlemen, mister Saif Al-Adel!"\]![](https://enricodeleo.s3.eu-south-1.amazonaws.com/uploads/2011/05/alkaheda.jpg" "Al Qaeda")\[/caption\]

Eccolo qui. Bello, eh? Questo è il volto che nei momenti politicamente più opportuni ci vedremo presentare nel prossimo futuro come **nemico pubblico numero #1**.

Cioè, non adesso che abbiamo in mezzo il discorso della Moratti che non vince alla prima tornata a Milano, ma magari tra qualche giorno, quando ci sarà il referendum per decidere sul nucleare, il legittimo impedimento e l'acqua pubblica. Si, magari proprio in quei giorni ci interesseremo tantissimo a chi è il successore di Osama, con tutti gli speciali del caso, i porta a porta, i dibattiti e quant'altro.

## Capo ma non troppo

Ci fanno sapere anche che però questa è soltanto una soluzione provvisoria, e che [la carica di Saif Al-Adel è soltanto ad interim](http://libero-news.it/news/740695/Al_Qaeda_dopo_Bin_Laden__nuovo_capo___Saif_Al_Adel.html).

Le informazioni, provenienti dalla CNN che si è avvalsa di un "pentito" di Al-Qaeda, rivelano infatti che la successione non è stata emanata dal supremo consiglio della Shura e che probabilmente la scelta definitiva [dovrebbe ricadere su un personaggio proveniente dalla penisola araba](http://www.iltempo.it/interni_esteri/2011/05/18/1258324-egiziano_saif_adel_nuovo_capo_qaeda.shtml).

\[caption id="attachment\_381" align="aligncenter" width="565" caption="Il nuovo capo di Al Qaeda sul Telegraph"\]![](https://enricodeleo.s3.eu-south-1.amazonaws.com/uploads/2011/05/311049-saif-al-adel-565x318.jpg" "Saif Al-Adel sul Telegraph")\[/caption\]

## Mi sono chiesto...

Mi sono chiesto come un'organizzazione terroristica, con cellule segrete sparse per il mondo, che rende imprendibili i suoi vertici anche per le super potenze ecc... possa aver fatto trapelare così velocemente il nome del proprio capo, e come questa notizia possa essere arrivata prima alla CNN che ai servizi. Poi finalmente ho capito cosa è passato per la mente dei terroristi: "_**Metti che qualcuno lo cerca..."**_
