---
title: "Perché Saga sarà un cult (e perché lo è già)"
date: "2017-01-31T10:38:45.000Z"
categories:
  - "fumetti"
tags:
excerpt: "Cosa racconta Saga di Brian K. Vaughan e perchè questo lo rende un cult che sarà conosciuto anche ai nostri figli."
coverImage: "https://enricodeleo.s3.eu-south-1.amazonaws.com/images/saga-fighters.jpg"
---

Non scrivo sul blog da eoni, e prometto di scrivere qualche riga a riguardo il prima possibile ma nel frattempo al grido di "facciamo come nulla fosse" mi faceva piacere condividere il titolo che stiamo spingendo a [**VERTICOMICS**](https://verticomics.com/what/?aff_ref=127) in questi giorni e come mai la cosa mi rende particolarmente fiero.

[**_Saga_**](https://verticomics.com/landing/vaughan/?aff_ref=127) è una serie scritta da **Brian K. Vaughan** (già autore di _Lost_ ed autore Marvel e DC Comics) per **Image Comics**, che in questi anni ha sbancato negli USA  e si sta facendo amare nel mondo.

In una intervista Vaughan stesso la definisce come **un incrocio tra Star Wars e Games of Thrones**, mentre [**WIRED**](https://www.wired.it/play/fumetti/2016/07/26/saga-fumetto-star-wars-romeo-giulietta/) ci vede anche qualcosa di Romeo e Giulietta (mentre scrivo mi rendo conto che in Italia siamo sempre stati femministi invertendo il nome in Giulietta e Romeo, o forse era solo l'ordine alfabetico... vabbè). Il punto è che quale che siano le influenze o somiglianze **Saga è Saga**, e per milioni di lettori nel mondo è semplicemente **uno dei migliori fumetti di sempre**.

![](https://enricodeleo.s3.eu-south-1.amazonaws.com/uploads/2017/01/saga-fighters.jpg)

Il perché è presto detto: Saga non è - soltanto - una storia. Saga è un vero e proprio universo narrativo, una grande epopea che ti catapulterà in uno spazio fatto di fazioni in guerra, mercenari senza scrupoli, politica e sentimenti fortissimi.

Tutto si svolge in un futuro remoto dove **magia e tecnologia convivono** e dove ovviamente coesistono diverse razze con le proprie peculiarità e contraddizioni.

In questo sfondo, Vaughan colloca storie di popoli e personali con un ritmo incalzante che ti tiene con gli occhi incollati. E come sempre avviene quando nasce una storia così ad un certo punto ti senti lì a vivere le vicende ed a sentire alcuni personaggi familiari.

La figata è che il linguaggio e le scene sono di quelle che **non le mandano a dire**.

[![Saga techno blowjob](https://enricodeleo.s3.eu-south-1.amazonaws.com/uploads/2017/01/blowjob-saga-1024x616.jpg)](https://verticomics.com/landing/vaughan/?aff_ref=127)

I disegni sono di **Fiona Staples** ed i colori sono un piacere, specialmente sul mio iPad con la luminosità sparata al massimo.

Ah, [BAO Publishing](http://www.baopublishing.it/) (che ha portato in Italia questa perla) ha appena lanciato una [promozione speciale su VERTICOMICS](https://verticomics.com/landing/vaughan/?aff_ref=127) con Saga al 40% di sconto fino al 5 Febbraio 2017. Potrebbe essere il momento giusto per vivere il fenomeno che secondo me **porterà presto ad un colossal**.
