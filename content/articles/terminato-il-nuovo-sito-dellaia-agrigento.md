---
title: "Terminato il nuovo sito dell'AIA Agrigento"
date: "2010-12-02T16:20:42.000Z"
categories:
  - "design"
tags:
  - "agrigento"
  - "arbitri"
  - "lavoro"
  - "restyle"
  - "sito"
  - "web-design"
  - "wordpress"
description: ""
---

Finalmente ho terminato il nuovo sito internet dell'_**[Associazione Italiana Arbitri Sezione di Agrigento](http://www.aia-agrigento.it/sito/)**._

Questa commissione, presa grazie al mio amico, compaesano e promettente arbitro Peppe è stata un toccasana per le mie finanze, e speriamo anche lo sia per un po' di visibilità nell'Agrigentino.

Come al solito mi sono sbizzarrito a manipolare WordPress per ottenere il risultato finale che è stato questo:

![](https://enricodeleo.s3.eu-south-1.amazonaws.com/uploads/2010/12/Schermata-2010-12-02-a-17.06.23-1024x594.png "aia agrigento")

Ovviamente dato il ruolo istituzionale del sito non mi sono potuto sbizzarrire in chissà-che-voli-pindarici, ma alla fine il committente era contento e questo (ahimè) è quello che conta.

Anche l'hosting del quale si sono serviti (Hostek) non era proprio dalla mia parte: la configurazione dei server è troppo restrittiva e non è compatibile con molti script php che utilizzo solitamente. Le pagine non vengono rese utilizzando come codifica l'utf-8 (cosa che ho dovuto ottenere specificandola manualmente nel codice) e la gestione del database è obbrobriosa.

Certo qualche piccola _finezza_ me la sono concessa, come ad esempio il widget dedicato alle **previsioni del tempo**, che ho ottenuto con un po' di fatica utilizzando le api di [Yahoo! meteo](http://it.meteo.yahoo.com/italia/sicilia/agrigento-709859/) miste ad un po' di css ed a qualche icona png.

Considerando [la versione precedente di questo sito](http://www.aia-agrigento.it/v23/) mi sembra un bel salto di qualità, no?

C'è da dire che gran parte del lavoro sul vecchio sito era stato fatto direttamente dal presidente della sezione, che ovviamente è più avvezzo all'arbitraggio che al php+html+css per cui lode e meriti a lui che ci ha saputo fare nonostante non fosse del mestiere. La cosa ben più tragica, invece, è che il [sito nazionale è altrettanto démodé](http://www.aia-figc.it/). Per cui miei cari dirigenti AIA... **chiamatemi**!

A scopo _puramente illustrativo_ beccatevi anche il mockup che avevo proposto prima che mi fossero richieste le modifiche che poi hanno portato alla versione definitiva :)

[![](https://enricodeleo.s3.eu-south-1.amazonaws.com/images/mockup_v2_aia_agrigento_by_lysergicstudio-d2zhg66.jpg "mockup aia")](http://fav.me/d2zhg66)

Mi piaceva proprio quest'erbetta di sfondo... Ma pazienza sarà per un'altra volta :)
