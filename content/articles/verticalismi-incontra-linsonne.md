---
title: "Verticalismi incontra \"L'Insonne\""
date: "2010-11-11T10:57:19.000Z"
categories:
  - "fumetti"
tags:
  - "fumetti-online"
  - "linsonne"
  - "laboratorio"
  - "verticalismi"
description: ""
---

Come alcuni di voi sapranno la parte grafico/tecnica di [**Verticalismi**](http://www.verticalismi.it) è mio esclusivo appannaggio. Che vuol dire questo? Che si, da un lato c'è lo sbattimento di dover seguire costantemente il funzionamento della piattaforma e pensare a cosa aggiungere/migliorare per far trovare a proprio agio chi decide di cimentarsi a fare l_'autore di fumetti_, ma è pur vero che sono tutte piccole e grandi soddisfazioni ed bello essere tirato dentro a **megafigate** dai ragazzi più verticali del web, primo tra tutti il mio amico **Mirko** che di Verticalismi è praticamente **il capo spirituale** oltre che direttore editoriale, e Roberto ([fumettopoli.net](http://www.fumettopoli.net)) che spesso e volentieri ci toglie le castagne dal fuoco occupandosi di contattare autori ed editori alla ricerca della joint venture giusta.

[![](https://enricodeleo.s3.eu-south-1.amazonaws.com/uploads/2010/11/desdy.jpg "desdy")](https://enricodeleo.s3.eu-south-1.amazonaws.com/uploads/2010/11/desdy.jpg")

L'ultimo progetto che sta andando in porto proprio in queste ore è quello legato a **_L'Insonne_**, un fumetto italiano nato nel '94 reso particolarmente interessante dai suoi **toni noir** (e dalla figagine della protagonista _ndr_). Legato al personaggio de L'Insonne, **Desdemona Metus**, speaker della fantomatica **radio strega** e donna dall'indiscutibile sesto senso c'è stato anche un libro (con prefazione di **Lucarelli**) ed un programma radiofonico (potete ascoltare gratis la [prima](http://www.yattaaa.net/pag/fumette/insonne_audiofumetti1st.asp) e la [seconda](http://www.yattaaa.net/pag/fumette/insonne_audiofumetti2st.asp) stagione).

Grazie alla collaborazione con [edizioni Arcadia](http://www.edizioniarcadia.com/new/), su Verticalismi **gli autori del sito avranno la possibilità di sbizzarrirsi a creare la propria versione di _Desdy Metus_** e di creare le proprie storie.

[![](https://enricodeleo.s3.eu-south-1.amazonaws.com/uploads/2010/11/occhi-1024x576.jpg "occhi")](https://enricodeleo.s3.eu-south-1.amazonaws.com/uploads/2010/11/occhi.jpg")

Questa incursione nel mondo dell'insonne da parte di Verticalismi è un **incontro epocale**: un fumetto di scuola bonelliana, dal classico formato all'italiana quindi, incontra l'avanguardia dei formati, quello digital-verticale, **che si legge a colpi di scroll** (o _tap_).

Cosa ne uscirà fuori lo dirà solo il tempo e la bravura degli autori che parteciperanno a questa sfida.

**A me la cosa piace da morire**, e non vedo l'ora di leggere tanti fumetti nuovi incentrati su questo personaggio.

Per l'occasione mi sono rifugiato qualche ora a casa di Mirko, tirando fuori un brevissimo video, che magari non sarà la perfezione, ma che a noi è piaciuto e che utilizzeremo come **spot dell'evento**.
